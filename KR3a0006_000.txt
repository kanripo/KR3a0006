# -*- mode: mandoku-view; -*-
#+TITLE: 鹽鐵論
#+DATE: 2015-08-24 22:57:02.046584
#+PROPERTY: ID KR3a0006
#+PROPERTY: BASEEDITION SBCK
#+PROPERTY: JUAN 目録
<pb:KR3a0006_WYG_000-1a>¶
欽定四庫全書　　　　　子部一¶
　鹽鐵論目録　　　　　　儒家類¶
　　卷一¶
　　　本議一　　　　　　力耕二¶
　　　通有三¶
　　卷二¶
　　　錯幣四　　　　　　禁耕五¶
　　　復古六　　　　　　非鞅七¶
<pb:KR3a0006_WYG_000-1b>¶
　　卷三¶
　　　晁錯八　　　　　　刺權九¶
　　　刺復十　　　　　　論儒十一¶
　　　憂邊十二¶
　　卷四¶
　　　園池十三　　　　　輕重十四¶
　　　未通十五　　　　　地廣十六¶
　　　貧富十七¶
<pb:KR3a0006_WYG_000-2a>¶
　　卷五¶
　　　毁學十八　　　　　褒賢十九¶
　　　相刺二十¶
　　卷六¶
　　　殊路二十一　　　　頌賢二十二¶
　　　遵道二十三　　　　論誹二十四¶
　　　孝養二十五¶
　　卷七¶
<pb:KR3a0006_WYG_000-2b>¶
　　　刺議二十六　　　　利議二十七¶
　　　國疾二十八　　　　散不足二十九¶
　　　救匱三十　　　　　鹽鐵鍼石三十一¶
　　　除狭三十二¶
　　卷八¶
　　　疾貪三十三　　　　後刑三十四¶
　　　授時三十五　　　　水旱三十六¶
　　　崇禮三十七　　　　備胡三十八¶
<pb:KR3a0006_WYG_000-3a>¶
　　卷九¶
　　　執務三十九　　　　能言四十¶
　　　鹽鐵取下四十一　　擊之四十二¶
　　　結和四十三　　　　誅秦四十四¶
　　　伐功四十五　　　　西域四十六¶
　　　世務四十七¶
　　卷十¶
　　　和親四十八　　　　繇役四十九¶
<pb:KR3a0006_WYG_000-3b>¶
　　　險固五十　　　　　論勇五十一¶
　　卷十一¶
　　　論功五十二　　　　論鄒五十三¶
　　　論菑五十四　　　　刑徳五十五¶
　　卷十二¶
　　　申韓五十六　　　　周秦五十七¶
　　　詔聖五十八　　　　大論五十九¶
　　　雜論六十¶
#+PROPERTY: JUAN 提要
<pb:KR3a0006_WYG_000-4a>¶
欽定四庫全書¶
　鹽鐡論¶
　　提要¶
　　　　(臣/)等謹案鹽鐡論十二卷漢桓寛撰寛字次公¶
　　　　汝南人宣帝時舉為郎官至廬江太守丞昭¶
　　　　帝始元六年詔郡國舉賢良文學之士問以¶
　　　　民所疾苦皆請罷鹽鐡𣙜酤與御史大夫桑¶
　　　　宏羊等建議相詰難寛集其所論為書凡六¶
<pb:KR3a0006_WYG_000-4b>¶
　　　　十篇篇各標目實則反覆問答諸篇皆首尾¶
　　　　相屬後罷𣙜酤而鹽鐡則如舊故寛作是書¶
　　　　惟以鹽鐡為名葢惜其議不盡行也書末襍¶
　　　　論一篇述汝南朱子伯之言記賢良茂陵唐¶
　　　　生文學魯萬生等六十餘人而最推中山劉¶
　　　　子雍九江祝生於桑宏羊車千秋深著微詞¶
　　　　葢其著書之大㫖所論雖食貨之事而言皆¶
　　　　述先王稱六經故諸史皆列之儒家黄虞稷¶
<pb:KR3a0006_WYG_000-5a>¶
　　　　千頃堂書目改𨽻史部食貨類中循名而失¶
　　　　其實矣明嘉靖癸丑華亭張之象為之註雖¶
　　　　無所發明然事實亦粗具梗槩今並錄之以¶
　　　　備考核焉乾隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 張之象註鹽鐡論原序
<pb:KR3a0006_WYG_000-6a>¶
張之象註鹽鐵論原序¶
張子曰余嘗謂文學政事孔門設教判為兩科要之皆¶
儒者之能事通一無間者也是故學優乃仕仕優乃學¶
此烏可以偏業語之哉借所謂文學云者而不通政事¶
則空言無當殆非達儒之謂矣余於桓氏鹽鐡論不獨¶
好其文盖多其善言政事焉夫君子非患不文也患不¶
適用耳乃世之䇿士云者徒騁章句之學而中無卓見¶
牽合雷同阿狥逢迎多所顧忌不能一張膽正言吐露¶
<pb:KR3a0006_WYG_000-6b>¶
忠赤畢展其志何者大抵以干禄為累得失動心雖欲¶
抗論不可得已苟如是則上負天子下負所學是尚可¶
以為士乎夫士貴立志亦貴養氣志不立則中懦氣不¶
養則外怯孔子曰三軍可奪帥也匹夫不可奪志也孟¶
子曰我善養吾浩然之氣且云説大人則藐之勿視其¶
巍巍然盖君子求諸已而已其用其舍其得其失當自¶
有任其責者於我何與焉孔子欲行王道東西南北七¶
十説而無所遇孟子亦奔走齊梁所如不合道之不行¶
<pb:KR3a0006_WYG_000-7a>¶
豈孔孟之罪哉然萬世之下六經昭如七篇具在道頼¶
以傳至今不泯説者謂夫子賢於堯舜孟子功不在禹¶
下信哉言也漢興百有餘載敦尚儒術文學賢良皆誦¶
法孔孟知所自好其議罷鹽鐡酒𣙜均輸憤切時政貫¶
綜國體至能以韋布直詆公卿辯難侃侃無少假借不¶
降其志不餒其氣雖古稱國士何以加焉當其時雖不¶
見用卒乃頼桓氏采録為書遂至不朽後之儒者試取¶
而讀之不以俗學自困則志意奮揚待問而發臨文不¶
<pb:KR3a0006_WYG_000-7b>¶
遜盡言不諱将以堯舜待其君伊周待其相孔孟待其¶
身又何疑懼之有如其不遇則從吾所好簟瓢陋巷帶¶
索鼓琴以詠先王之風不然或撰造一家之言建不朽¶
之業寄知音於後世亦可矣詩云優哉㳺哉聊以卒嵗¶
此之謂也盖古之人得志則澤加於民不得志修身見¶
於世達則兼善天下窮則獨善其身囂囂如也何必枉¶
道求合哉夫一言之間推見心術窺測至隠若是乎言¶
之不可不慎也漢武帝時頗多䇿士後先奏對各異其¶
<pb:KR3a0006_WYG_000-8a>¶
説董生一言主正公孫氏一言主和至觀其終世行業¶
亦以類判如其所言自此以降則文學賢良茂陵唐生¶
九江祝生劉子雄魯萬生者聲稱孝昭之世跡其行事¶
雖不少概見然深考其説立意較然不詭於道其為孔¶
孟之徒也必矣往余嘗師事涇野吕公西𤣥馬公學儒¶
者言朂余以立志養氣之説自孔孟求之毋曲學以阿¶
世及指稱漢代作者此書為最其言治理並可施設儒¶
者之能事畢在是也嗟乎哲人既逝雅訓猶存不敢廢¶
<pb:KR3a0006_WYG_000-8b>¶
墜謹為註釋因著其説如此若鹽鐡終始之詳余别有¶
序姑蔵之山中以俟知者此不具載云嘉靖癸丑閏三¶
月朔旦雲間張之象序¶
